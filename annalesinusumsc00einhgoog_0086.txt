72 EINHARDI ANNALES

cum imperator ab ecclesia, peracto sacro officie,
remearet, lignea porticus per quam incedebat,
cum et fragili materia esset aedificata, et tunc
iam marcida et putrefacta, quae contignationem
et tabulatum sustinebant, transtra pondus aliquod
ferre non possent, incedentem desuper imperato·
rem subita ruina cum viginti et eo amplius homi-
nibus qui una ibant ad terram usque deposuit.
Qui casus cum plerosque ex his qui simul decide-
rant graviter adfecisset, illi tamen nihil aliut lae-
sionis intulit, praeter quod capu-‘lo gladii quo
accinctus erat, imi pectoris pars sinistra contusa
est, et auris dextra in parte posteriore vulnerata,
femur quoque dextrum cuiusdam ligni pondere iuxta
inguina conlisum Sed instantia medicorum qui ei
curam adhibebant, summa celeritate convaluit.
Nam vicesima postquam id acciderat die Novio-
magum profectus, venatu sese exercebat. Unde
reversuS, generalem populi sui conventum Aquis-
grani more solito habuit, in quo filium suum pri-
mogenitum Hlotharium coronavit, et nominis atque
imperii sui socium sibi constituit, caeteros reges
appellatos unum Aquitaniae, alterum Baioariae
praefecit. Conventu peracto, cum Vosegi saltum
venandi gratia peteret, obvios habuit legatos Leo-
nis imperatoris, quos cum in Ingilenheim palatio
iuxta Mogontiacum civitatem audisset, ac legatio-
nem eoium non aliam esse, nisi quam Niciforus
eiusdem imperatoris legatus proxime adtulerat, com-
perisset, celeriter absolutos dimisit, et quo tende-
bat proficiscitur. Nunciataque defectione Abodri-
torum et Sclaomiri, comitibus tantum qui iuxta
Albim in praesidio residere solebant, ut terminos
sibi commissos tuerentur, per legatum mandavit.
Causa defectionis erat, quod regiam potestatem,
quam Sclaomir eatenus post mortem Thrasconis
solus super Abodritos tenebat, cum Ceadrago filio


52 ElNHARDl ANNALES

deputatum, Pippino scilicet et Hludoico, de villa
Theodonis per Mosellam et Rhenum secunda aqua
Noviomagum navigavit, ibique sanctum quadrage-
simale ieiunium et sacratissimam paschae festivi-
tatem celebravit. Et inde post non multos dies
Aquasgrani veniens, Karlum filium suum in ter-
ram Sclavorum qui dicuntur Sorabi, et sedent su·
per Albim fluvium, cum exercitu misit, in qua
expeditione Miliduoch Sclavorum dux interfectus
est, duoque castella ab exercitu aedificata, unum
super ripam fluminis Salae, alterum iuxta fluvium
Albim1. Sclavisque pacatis, Karlus cum exercitu
regressus,in loco qui dicitur Si11i2 super ripam
Mosae fluminis ad imperatorem venit. Missa est
et manus de Baioaria et Alamannia atque Burgun-
dia sicut anno superiore in terram Beeheim, va-
stataque terrae non minima portione, absque ullo
gravi incommodo regressa. Eodem anno in Cor-
sicam insulam contra Mauros qui eam vastabant
,classis de ltalia a Pippino missa est, cuius adven-
tum Mauri non expectantes abscesserunt, unus
tamen nostrorum, Hadumarus comes civitatis Genuae,
inprudenter contra eos dimicans occisus est. ln
Hispania vero ‘Navarri et pampilonenses, quisupe-
rioribus annis ad Sarracenos defecerant, in fidem„
recepti sunt. Classis a Niciforo imperatore, cui
Niceta patricius praeerat, ad reciperandam Dalma-
tiam mittitur, et legati qui ante quattuor fere annos
ad regem Persarum missi sunt, per ipsa‘s Graeca-
rum navium stationes transvecti, ad T arvisiani
portus receptaculum, nullo adversariorum sentiente,
regressi sunt. Imperator celebravit natalem Domini
Aquisgrani.

807. Anno superiore 4. Νοη. Septembr. fuit
eclypsis lunae, tunc stabat sol in decima sexta

13 Halle et alterum contra Magdeburg; cf. Chron. Moissiac. ad h. a.
2 Selle, ad dextram Mosae ripam, prope Dinant.


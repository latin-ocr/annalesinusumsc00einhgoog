54 EINHARDI ANNALES

tebatur, cum totidem aereis pilulis, quae ad com·
pletionem horarum decidebant, et casu -suo sub-
iectum sibi cimbalum tinnire faciebant, additis in
eodem eiusdemnumeri equitibus, qui per duode-
cim fenestras„ completis horis exiebant, et inpulsu
egressionis suae totidem fenestras, quae prius
erant apertae, claudebant, necnon et alia multa
erant in ipso horologio, quae nunc enumerare
longum est. Fuerunt praeterea inter praedicta
munera candelabra duo ex auricalco mirae magni-
tudinis et proceritatis, quae omnia in Aquense
palacio ad imperatorem delata sunt. Imperator
legatum et monachos per aliquantum tempus secum
retinens, in Italiam direxit, atque ibi eos tempus
navigationis expectare iussit, eodemque anno Burc-
hardum comitem stabuli sui cum classe misit in
Corsicam, ut eam a Mauris, qui superioribus an-
nis illuc praedatum venire consueverant, > defen-‘
deret, qui iuxta consuetudinem suam de Hispania
egressi, primo Sardiniam adpulsi sunt, ibique cum
Sardis proelio commisso, et multis suorum amis-
sis — nam tria milia ibi cecidisse perhibentur —
in Corsicam recto cursu pervenerunt. lbi iterum
in quodam portu eiusdem insulae cum classe cui
Burchardus praeerat, proelio decertaverunt, victi-
que ac fugati sunt, amissis tredecim navibus et
plurimis suorum interfectis. Adeo illo anno in
omnibus locis adversa fortuna fatigati sunt, ut ipsi
sibi hoc accidisse testati sint, eo quod anno supe-
riore contra omnem iustitiam de Patelaria1 insula
sexaginta monachos asportatos in Hispania vendi-
derunt, quorum aliqui per liberalitatem imperato-
ris iterum ad sua loca reversi sunt. Niceta patri-
cius, qui cum classe Constantinopolitana sedebat
in Venetia, pace facta cum Pippino rege, et in-
dutiis usque ad ·mensem Augustum constitutiS,
1) inter Siciliam et Africam sita.


6 EINHARDI ANNALES

promissis opere complevit. Propter hoc Pippinus
rex iterum cum exercitu Italiam intravit, et Hei-
stulfum in Papia civitate se includentem obsedit,
et obsidione ad impletionem promissorum suorum
conpulit. Redditamque sibi Ravennam et Pentapo-
lim et omnem Exarchatum ad Ravennam pertinen-
tem ad sanctum Petrum tradidit3 atque his peractiS,
in Galliam reversus est. Heistulfu's autem post
abscessum eius, cum meditaretur, quomodo sua
promissa non tam impleret, quam dolose ea quae
impleta fuerant conmutaret, in venatione de equo
suo casu prolapsus est, atque ex hoc aegritudine
contracta, intra paucos dies vivendi terminum fecit.
Cui Desiderius, qui comes stabuli eius erat, suc-
cessit in regnum.

757. Constantinus imperator misit Pippino regi
multa munera, inter quae et organum3 quae ad
eum in Conpendio villa pervenerunt, ubi tunc po-
puli sui generalem conventum habuit. Illuc et Tas-
silo dux Baioariorum cum primoribus gentis suae
venit, et more Francico in manus regis in vassa-
ticum manibus suis semetipsum commendavit, fide-
litatemque tam ipso regi Pippino quam filiis eius
Karlo et Karlomanno iureiurando supra corpus
sancti Dionisii promisit, et non solum ibi, sed
etiam super corpus sancti Martini et sancti Ger·
mani simili sacramento, fidem se praedictis domi-
nis suis diebus vitae suae servaturum, est pollici·
tus. Similiter et omnes primores ac maioresfnatu
Baioarii, qui cum eo in praesentiam regis perve-
nerant, fidem se regi et filiis eius servaturos, in
praedictis venerabilibus locis promiserunt.

758. Pippinus rex cum exercitu Saxoniam ad-
gressus est3 et quamvis Saxonibus validissime resi-
stentibus et munitiones suas tuentibus, pulsis proe-
, lio propugnatoribuS, per ipsum, quo patriam de· ’
fendere conabantur, vallum intravit. Commissisque


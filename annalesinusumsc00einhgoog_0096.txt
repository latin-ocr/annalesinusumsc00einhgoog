82 ’ EINHARDI ANNALES

societatem regni receptuS, quae res tranquillum
inter eos buius temporis statum fecisse putatur.
Sed quia Ceadragus, Abodritorum princeps, per-
fidiae et cuiusdam cum filiis Godofridi factae so-
cietatis notabatur, Sclaomir, aemulus eius, in pa·-
triam remittitur, qui cum in Saxoniam venisset,
aegritudine decubuit, perceptoque baptismi sacra-
mento, defunctus est. Autumnalis satio iugitate
pluviarum in quibusdam locis impedita est, cui
hiems in tantum prolixa successit et aspera, ut
non solum minores rivi ac mediocres fluvii, verum
ipsi maximi ac famosissimi amneS, Rhenus vide-
licet ac Danubius, Albisque ac. Sequana, caetera-
que er Galliam atque Germaniam oceanum peten-
‘tia Rumina adeo solida glacie stringerentur, ut
tricenis vel eo amplius diebus plaustra huc atque
illuc commeantia velut pontibus iuncta sustinerent,
cuius resolutio non modicum villis iuxta Rheni
fluenta constitutis damnum intulit.

822. ,In regione Thuringorum quodam in loco
iuxta fluvium, cespis longitudine pedum quinqua-
genum, latitudine quattuordenum, altitudine sesqui-
pedali, de terra sine manibus et praecisus et subla-
tus est, et ab eo loco, in quo sumptus est, viginti
quinque pedum spatio distans inventus est. Item
in parte orientali Saxoniae quae Soraborum finibus
contigua est, in quodam deserto loco, iuxta lacum
qui dicitur Arnseo·1, in modum aggeris terra intu-
muit, et limitem unius leugae longitudine porre-
ctum sub unius noctis spatio absque humani operis .
molimine ad instar valli subrexit. WinigisuS, dux
SpolitinuS, iam senio confectus, habitu saeculari
deposito, monasticae conversationi se mancipavit,
ac non multo post tactus corporis infirmitate de-
cessit, in curius locum Supp0, Brixiae² civitatis
comeS, substitutus est. Domnus imperator, consilio
1) lacus Arendsee in Marchia veteri. 2) Brescia.

